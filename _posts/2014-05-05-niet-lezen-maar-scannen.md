---
layout: post
title: "Niet lezen, maar scannen"
modified: 2014-05-05 15:05:00 +0200
tags: [leesgedrag, webteksten schrijven, scannen, scangedrag, webgebruiker]
image:
  feature: 
  credit: 
  creditlink: 
comments: 
share: 
---
In mijn tuin heb ik een moerasanemoon staan. Helaas overwoekert hij
mijn andere planten en dus wil ik hem graag verwijderen. Ik besluit een bezoek te brengen aan Google en type in ”verwijderen,
moerasanemoon”.  
In 0.23seconden heb ik 1780 hits. Ik speur de eerste pagina af, op
zoek naar mijn trefwoorden in de kop en de beschrijving die eronder
staat.  
Snel maak ik een beslissing welke ik ga lezen. Ik neem de
eerste hit van tuinadvies.nl. Snel scrol ik over de pagina. Ja, het
gaat over mijn plant…algemene informatie…soorten…grijze stukken
tekst…dit kan nog ff duren….ah….laat zich even moeilijk verwijderen
als zevenblad…heb ik niks aan….wetenswaardigheden.  
Nee, toch weer naar Google. 
Ah, nog een hit van dezelfde site! Klikken toont een lange lijst met
treffers op mijn zoektermen. Ik speur de koppen af: Vijvers schoon
maken? Soorten coniferen? Niet echt wat ik zoek….  
Weer terug naar Google. Ah, de vierde hit is van een forum en begint met “Help!”. Een medeslachtoffer schrijft over hetzelfde probleem. En ja hoor, eindelijk heb ik een mogelijk verwijderingsmiddel gevonden. 

##Webgebruikers scannen
Zoals dit praktijkvoorbeeld duidelijk maakt, leest het web niet
hetzelfde als een goed boek. Zo lees ik niet alle informatie van A tot
Z, maar hop of scan ik de ene na de andere link of webpagina af, op
zoek naar specifieke informatie of tot het moment waarop iets mijn
aandacht heeft gepakt.

##Waarom scannen we webteksten?
Ok, zul je zeggen. Leuk, maar waarom scannen webgebruikers dan?
Volgens Jakob Nielsens artikel "
[Why webusers scan instead of reading](http://www.nngroup.com/articles/why-web-users-scan-instead-reading/)",
zijn er vier mogelijke redenen:

1.	*Lezen van een beeldscherm is vermoeiend*. Hierdoor lees je 25%
      langzamer dan als je een boek of krant leest.  
2.	*Het web is gericht op consumeren*. Je wilt actief aan de slag
      gaan en op links klikken. Dat geeft je het idee dat je
      productief bezig bent.  
3.	 *Internet geeft een enorme keus*. Elke pagina moet met honderden
       of miljoenen andere pagina’s concurreren om jouw aandacht.  
4.	*De moderne mens heeft weinig tijd*. Als je het druk hebt, wil je
      geen enorme lappen tekst lezen.  

##Maak je tekst scanbaar: structureer!
Kortom, wil je je webteksten makkelijk leesbaar maken voor webgebruikers? Structureer dan je teksten en maak ze scanbaar. 
Maak gebruik van koppen, tussenkoppen, witregels en alinea’s. Ook bullets (opsommingen),  beelden, kernzinnen, signaalwoorden en het aanbieden van gelaagde informatie maken webteksten makkelijk leesbaar!

