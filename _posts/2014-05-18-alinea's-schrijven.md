---
layout: post
title: "Alinea's schrijven: handige tips"
description: "Alinea’s geven structuur aan webteksten en maken ze scanbaar. In deze blog lees je tips voor het schrijven van alinea’s."
modified: 2014-05-18 11:30:23 +0200
tags: [webteksten schrijven, structureren tekst, tips, alinea's]
image:
  feature: 
  credit: 
  creditlink: 
comments: 
share: 
---
Alinea’s geven structuur aan webteksten en maken ze makkelijk scanbaar voor de lezer. 

Vandaag beantwoord ik drie vragen:
1)	Wat is de inhoud van een alinea? Wat staat er in?
2)	Aan welke gouden regels houd ik mij bij het schrijven van alinea’s ?
3)	Hoe kom je tot een goede alinea-indeling?

##De inhoud van alinea’s
Het belangrijkste onderdeel van een alinea is de kernzin. Deze geeft het antwoord op de vraag of subvraag die de alinea behandelt. De rest van de alinea bestaat uit zinnen die deze kernzin uitwerken. Zo kan de inhoud van deze zinnen bestaan uit:

- voorbeelden
- oorzaken
- gevolgen

of

- argumenten

in relatie tot de kernzin.

Om een eenvoudig voorbeeld te geven, is hier een kernzin met argumenten:

_"Sporten is gezond (kernzin). Beweging helpt het voorkomen van hart- en vaatziekten (argument 1). Bovendien geeft sporten plezier en brengt het je in contact met andere mensen (argument 2). Ook heeft sport een positief effect op je geestelijke gezondheid  (argument 3)."_


##De gouden regels van alinea’s
Hou je bij het schrijven van alinea’s aan deze gouden regels:

- _Behandel 1 idee per alinea_.
- _Gebruik witregels tussen verschillende alinea's_.
- _Schrijf maximaal 7-12 regels per alinea_.
- _De eerste zin is de kernzin_. Waarom eerste zin? Deze bevat de
  belangrijkste informatie. Hoe eerder de lezer deze ziet, hoe sneller
  hij of zij de opbouw begrijpt. In de rest van de alinea werk je deze
  uit. Een andere reden is dat in web teksten het belangrijkste als
  eerste wordt aangeven. Denk aan een nieuwsbericht. Dit doe je dan
  ook in de alinea. Meer hierover komt als ik het ga hebben over het
  schrijven zelf.
- _Schrijf maximaal 10-15 woorden per zin_. Probeer hierbij wel af te
  wisselen in zinslengte. Zo krijgt je tekst snelheid en ritme.
- _Zorg dat de alinea zelfstandig leesbaar is_. Lezers vinden het niet
  fijn om terug te moeten lezen in je tekst. Vermijd daarom uitspraken als
   "Zoals eerder gezegd..." en dergelijke. Ze zijn lastig te scannen
  voor een lezer. Ook is het niet vanzelfsprekend dat iemand alle
  voorgaande tekst heeft gelezen. 

##Hoe kom je tot een goede alinea-indeling?
Bedenk welke vragen en subvragen je wilt beantwoorden. Werk de
antwoorden op deze vragen uit. Ieder antwoord vormt een nieuwe
alinea. Als een antwoord meer dan een alinea bevat, dan kun je deze
over meerdere alinea’s spreiden. Zorg er wel voor dat de grens van de
volgende alinea samenhangt met inhoudelijke grenzen (bron: <a href="http://taaladvies.net/taal/advies/vraag/43/alineas_maken/">www.taaluniversum.org</a>).
