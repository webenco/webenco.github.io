---
layout: post
title: "Kopjes geven"
modified: 2014-05-10 10:12:20 +0200
tags:
[webteksten schrijven, structureren tekst, scangedrag, lezer, bezoeker, tekstkoppen]
image:
  feature: 
  credit: Publicwiki Deltares, Belastingdienst
  creditlink:https://publicwiki.deltares.nl/display/OET/Data, http://www.belastingdienst.nl/wps/wcm/connect/bldcontentnl/belastingdienst/prive/woning/uw_hypotheek_of_lening/
comments: 
share: 
---
Neem even de tijd en vergelijk onderstaande teksten. Welke tekst leest
fijner?

<a href="../images/koppen.jpg" ><img src="../thumbnails/koppen_resized.jpg" alt="Voorbeelden van webteksten
met en zonder tussenkoppen" title="Voorbeelden van webteksten met en
zonder tussenkoppen"></a>

Ik durf te wedden dat je kiest voor de rechter tekst!

##Het doel van koppen en tussenkoppen
Het doel van koppen en tussenkoppen is het structureren van tekst. Ze
stellen lezers in staat om snel in te schatten waar de onderliggende
tekst over gaat en of deze aansluit op hun informatiebehoefte. Kortom,
ze sporen bezoekers aan om het onderliggende bericht wel of niet te
lezen.

##Wat zet je in een (tussen)kop?
Wat je in de kop zet, hangt af van de algehele strekking van de tekst of, in het geval van een tussenkop, de onderliggende alinea. 
Volgens het <a href="http://www.bol.com/nl/p/handboek-webredactie/1001004009905814">
“Handboek Webredactie (2010, 1e druk)"</a>van Geert Poort en
Corona de Wert verwoord een goede kop nieuws, een kernboodschap,
conclusie of een voordeel voor de lezer.

Voorbeelden:

-  _Kop met een voordeel_: Gratis Samsung Galaxy Tab3 bij alle erkende
   HBO-opleidingen (www.loi.nl, 9 mei 2014)  
- _Kop met nieuws_: Chauffeurs in actie voor nieuwe
 CAO (www.nu.nl, 5 mei 2014)  
-  _Kop met een kernboodschap/conclusie_: Appel meest vervuilde
 fruitsoort (www.nu.nl, 4 mei 2014)

##Do’s and don’ts
Wat moet je laten bij het schrijven van koppen en wat moet je vooral doen?
Het schrijven van koppen is niet lastig, als je je houdt aan de volgende punten:

Wat **niet** te **doen**:

1.	_Jargon of moeilijke woorden gebruiken_. Niet iedere bezoeker is wellicht bekend met de gebruikte woorden. 
2.	_Leestekens gebruiken_. Uitzondering hierop zijn het vraagteken of dubbele punten met aanhalingstekens (citaat).
3.	_Vaak uitroeptekens gebruiken_. Uitroeptekens komen schreeuwerig over. 
4.	_Een kop maken die uit meer dan 1 regel bestaat_. Probeer het bij 2 tot 5 woorden te houden. 
5.	_Creatieve koppen schrijven_. Een kop moet duidelijk maken waar de onderliggende alinea over gaat. Houd de kop daarom zo informatief en eenduidig mogelijk. 

Wat **wel** te **doen**:

1.	_Schrijf koppen in de tegenwoordige of toekomstige tijd_. Hiermee maak je je tekst actueel en aantrekkelijk. 
2.	_Schrijf actief_. Passieve koppen bevatten een vorm van de werkwoorden worden, hebben of zijn. Lezers ervaren passieve
      zinnen als afstandelijker en lastiger leesbaar.  Ook zijn actieve zinnen vaak korter dan passieve zinnen, wat de
      leesbaarheid ten goede komt.

	Vergelijk:
	
	 _"We werden door de manager rondgeleid"_ (passief)  
	 _"De manager leidde ons rond"_ (actief)
	
3.	_Laat tussenkoppen een rode draad vormen_. De bezoeker kan zo in één oogopslag inschatten waar de tekst over gaat. 
4.	_Zet zoekwoorden in de koppen_. Bezoekers zijn op zoek naar informatie die aansluit op hun behoefte. Door kernwoorden aan het begin van een kop (en de eerste zin van de onderliggende alinea) te zetten, kunnen bezoekers inschatten of de tekst antwoord op hun vraag zou kunnen  hebben. Daarnaast verbeter je hiermee de vindbaarheid van de tekst door Google.







